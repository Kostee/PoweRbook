[
["intro.html", "PoweR, czyli Python i R w Data Science dla początkujących 1 Wstęp", " PoweR, czyli Python i R w Data Science dla początkujących Anna Kozak 2020-01-13 1 Wstęp Przedstawiamy mini podręcznik do nauki Pythona i R w Data Science. Zebrane materiały są częścią warsztatów “PoweR, czyli Python i R w Data Science dla początkujących” organizowanych przez: Warszawskie Spotkania Entuzjastów R R Ladies Warsaw Koło Naukowe Data Science PW MI2DataLab Wydział Matematyki i Nauk Informacyjnych, Politechnika Warszawska Nasi prowadzący: Część 1 - Podstawy języka Grupa Python - Kasia Stankiewicz Kasia jest studentką 3 roku Informatyki na MiNI, zakochana w Data Science. Już od kilku lat bierze udział w prowadzeniu różnego rodzaju wykładów i warsztatów. W wolnym czasie jest wiceprezesem Koła Naukowego Data Science na PW i wspina się na skałkach. Grupa R - Alicja Gosiewska Alicja jest doktorantką informatyki na Politechnice Warszawskiej związaną z MI2 Data Labem. Uwielbia wprowadzać ludzi w świat programowania w R podczas warsztatów, często wspieranych przez R-Ladies Warsaw. W pracy naukowej zajmuje się wyjaśnialnym uczeniem maszynowym, jest autorką pakietów R takich jak auditor czy iBreakDown. Część 2 - Formatowanie danych Grupa Python - Kuba Wiśniewski Kuba jest studentem Inżynierii i Analizy Danych na Politechnice Warszawskiej. W wolnych chwilach udziela się w Kole Naukowym Data Science. Lubi kontakt z ludźmi, sport i gotowanie. Grupa R - Kasia Woźnica Kasia jest doktorantką Politechniki Warszawskiej na informatyce. Pracuje też w MI2 Data Lab. W pracy naukowej zajmuje się automatycznym uczeniem maszynowym. Po godzinach lubi dzielić się z innymi swoimi umiejętnościami z programowania w R, a prowadzenie warsztatów jest ku temu świetną okazją. Część 3 - Wizualne EDA Grupa Python - Wojtek Tyczyński Wojtek jest studentem Fizyki Technicznej na Politechnice Warszawskiej i wiceprezesem Koła Naukowego Data Science. Do jego głównych zainteresowań, poza data science, należy również wykorzystanie machine learningu w fizyce. Ponadto jest zawodnikiem jednej z warszawskich drużyn Futbolu Amerykańskiego. Grupa R - Ania Kozak Ania jest studentką Statystyki Matematycznej i Analizy Danych na Politechnice Warszawskiej oraz pracuje jako Data Scientist. Związana z MI2 Data Lab oraz Kołem Naukowym Data Science. W wolnych chwilach organizuje i prowadzi warsztaty (SER Warsaw, R Ladies Warsaw) związane z popularyzacją języka R. Jest autorką pakietu R vivo. Gdy nie programuje jest cukieRnikiem ;) "]
]
